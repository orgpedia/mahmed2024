# Page 1
मा.उच्च न्यायालयाने रिट याचिका
क्र.१०७९३/२०२२ मध्ये दि.२८.०२.२०२५
रोजी पारित केलेल्या आदेशाची
अंमलबजावणी करण्याबाबत ....
महाराष्ट्र शासन
वैद्यकिय शिक्षण व औषधी द्रव्ये विभाग
शासन निर्णय क्र :- एमईडीडी-५०२३(१)/७८/२०२४-एमएमडी(वैसेवा-४)/११४८०९२
गोकुळदास तेजपाल रुग्णालय आवार, ९ वा मजला
लोकमान्य टिळक मार्ग,मुंबई- ४०० ००१
दिनांक:- २८ फेब्रुवारी, २०२६
वाचा:- १. मा.कामगार न्यायालय, मुंबई यांचे यु.एल.पी.क्र.२४८/१९९६ मध्ये
दि.२९.०७.२००३ मध्ये पारित केलेले आदेश,
२. या विभागाचा शासन निर्णय क्र.न्यायाप्र-०११५/प्र.क्र.३८/१५/वैसेवा-०४,
दि.०७.१२.२०१५
३.मा.महाराष्ट्र प्रशासकीय न्यायाधिकरण, मुंबई, मुळ अर्ज क्र.७५६/२०२० मध्ये
दि.१४.०२.२०२२ रोजी पारित केलेले आदेश,
४.मा.उच्च न्यायालय ,मुंबई, यांचे रिट पिटीशन क्र.१०७९३/२०२२ मध्ये
दि.२८.०२.२०२५ रोजी पारित केलेले आदेश,
५. मा.उच्च न्यायालय ,मुंबई, यांचे अवमान याचिका क्र.६११/२०२५ मध्ये
दि.१६.१०.२०२५ रोजी पारित केलेले आदेश,
प्रस्तावना:-
वैद्यकीय शिक्षण व संशोधन संचालनालयाच्या अधिपत्याखालील संस्थामध्ये २९ दिवस
तत्तवावर बदली कर्मचारी कार्यरत आहेत. विभागाच्या नियंत्रणाखालील वैद्यकीय शिक्षण व संशोधन
संचालनालयाच्या अधिनस्त शासकीय वैद्यकीय महाविद्यालये व त्यांना संलग्नित रुग्णालये,
शासकीय दंत महाविद्यालये व रुग्णालये, आरोग्य पथके इ. आस्थापना कार्यरत आहेत. सदर
वैद्यकीय शिक्षण संस्थामध्ये वर्ग -४ संवर्गातील पदावर कार्यरत नियमित कर्मचाऱ्यांच्या रजा,
गैरहजेरी, नियतवयोमान सेवानिवृत्ती, मृत्यू इ. कारणास्तव रिक्त झालेल्या पदांवर रुग्णालयातील
दैनंदिन कामकाज पार पाडण्याच्या उद्देशाने बदली कर्मचाऱ्यांची २९ दिवस तत्वावर संस्थास्तरावर
तात्पुरत्या स्वरुपात नियुक्ती करण्यात येते.
भारतीय मजदुर संघाने मा. औद्योगिक न्यायालयामध्ये बदली कामगारांच्या सेवा नियमित
करण्यासंदर्भात युएलपी क्र. २४८/१९९६ दाखल केली होती. त्यामध्ये मा. औद्योगिक न्यायालयाने
दि. २९.७.२००३ रोजी अंतिम आदेश पारीत केले होते. त्यानुषंगाने अशा प्रकारच्या ६२६
कर्मचाऱ्यांच्या सेवा मा.मंत्रिमंडळाच्या मान्यतेने दि.०७.१२.२०१५ रोजीच्या शासन निर्णयान्वये
# Page 2
नियमित केल्या आहेत. तदनंतर सर ज.जी. समुह रुग्णालये, मुंबई येथील १२२ बदली कर्मचाऱ्यांनी
त्यांच्या सेवा नियमित करण्याबाबत मा.महाराष्ट्र प्रशासकीय न्यायाधिकरण, मुंबई येथे मुळ अर्ज क्र.
७५६/२०२० दाखल केला होता. त्यामध्ये मा. न्यायाधिकरणाने दि.१४.०२.२०२२ रोजी याचिकाकते
यांच्या बाजूने आदेश पारित केले होते.
मा.महाराष्ट्र प्रशासकीय न्यायाधिकरणाच्या आदेशाविरुध्द मा.उच्च न्यायालय, मुंबई येथे
शासनाच्या वतीने रिट पिटीशन क्र.१०७९३/२०२२ अन्वये अपील दाखल करण्यात आले होते.
मा.उच्च न्यायालयाने दि.२८.०२.२०२५ रोजीच्या आदेशान्वये सदर याचिका फेटाळून
मा.न्यायाधिकरणाचे आदेश कायम ठेवले आहेत. मा.उच्च न्यायालयाच्या आदेशाविरुध्द मा.सवोच्च
न्यायालयात अपील दाखल करणे उचित होणार नाही, असे अभिप्राय विधी व न्याय विभागाने दिले
आहेत.
मा.उच्च न्यायालयाने रिट याचिका क्र.१०७९३/२०२२ मध्ये दि.२८.०२.२०२५ रोजी पारित
केलेल्या आदेशाची अंमलबजावणी करणे आवश्यक आहे. या न्यायालयीन प्रकरणातील १२२
कर्मचाऱ्यांपैकी ५ कर्मचारी वयाधिक्य असून ५ कर्मचारी हयात नाहीत. यामुळे सद्यस्थितीत कार्यरत
कर्मचारी हे ११२ आहेत. या तात्पुरत्या स्वरुपात कार्यरत ११२ चतुर्थश्रेणी बदली कर्मचाऱ्यांच्या
सेवा नियमित करण्याबाबतचा प्रस्ताव मा.मंत्रिमंडळाच्या मान्यतेस्तव सादर करण्यात आला होता.
शासन निर्णय-
मा.औद्योगिक न्यायालयाने युएलपी क्र.२४८/१९९६ मध्ये दि.२९.०७.२००३ पारित
केलेले आदेश, मा.महाराष्ट्र प्रशासकीय न्यायाधिकरण यांनी मुळ अर्ज क्र.७५६/२०२० मध्ये
दि.१४.०२.२०२२ रोजी पारित केलेले आदेश व मा.उच्च न्यायालयाने रिट याचिका
क्र.१०७९३/२०२२ मध्ये दि.२८.०२.२०२५ रोजी पारित केलेल्या आदेशाची अंमलबजावणी
करण्याकरिता मा.मंत्रिमंडळाने दि.२२.०२.२०२६ रोजीच्या बैठकीत दिलेल्या मान्यतेनुसार
मा.महाराष्ट्र प्रशासकीय न्यायाधिकरणातील मुळ अर्ज क्र.७५६/२०२० मधील सर ज.जी. समूह
रुग्णालयातील तात्पुरत्या स्वरुपात २९ दिवस तत्तवावर सद्यस्थितीत कार्यरत असलेल्या सोबत
जोडलेल्या परिशिष्ट्टातील ११२ चतुर्थश्रेणी बदली कर्मचाऱ्यांची सेवा खालील अटी व शतींच्या
अधिन राहून नियमित करण्यात येत आहेत.
अटी व शर्ती-
१. सेवा नियमित करण्याबाबतचे आदेश ज्या दिनांकास निर्गमित होतील त्या
दिनांकापासून सदर कर्मचाऱ्यांच्या सेवा नियमित झाल्याचे मानण्यात येईल. सेवा
नियमित करण्याबाबतचे आदेश निर्गमित होण्याच्या दिनांकास कार्यरत असणाऱ्या
कर्मचाऱ्यांच्या सेवा नियमित करण्यात याव्यात.
# Page 3
२. सदर बदली कर्मचाऱ्यांची पूर्वीची तात्पुरती सेवा कोणत्याही आर्थिक व नियमित
सेवाविषयक प्रयोजनार्थ / कारणांसाठी गृहीत धरण्यात येणार नाही.
३. ज्या कर्मचाऱ्यांनी शासन सेवेतील प्रवेशाची कमाल वयोमर्यादा ओलांडली आहे,
त्यांच्या बाबतीत वयोमर्यादेची अट शिथिल करण्यात यावी.
४. सदर बदली कर्मचाऱ्यांचे नियमितीकरण करताना आरक्षण बिंदू आणि समांतर
आरक्षण या तत्वांचे /नियमांचे पालन करणे आवश्यक आहे. त्यानुसार आरक्षित
प्रवर्गातील ज्या बदली कर्मचाऱ्यांना संबंधित प्रवर्गात पद उपलब्धतेअभावी खुल्या
प्रवर्गात सामावून घेण्यात येईल, अशा कर्मचाऱ्यांना त्यांच्या मुळ प्रवर्गात भविष्ट्यात रिक्त
होणाऱ्या पदांवर ज्येष्ट्ठतेनुसार समायोजित करण्यात यावे.
५. सदर बदली कर्मचाऱ्यांना त्यांचे जात वैधता प्रमाणपत्र शासनाच्या प्रचलित
निर्णयानुसार ६ महिन्यांच्या कालावधीत सादर करणे आवश्यक राहील. जात प्रमाणपत्र
सादर न करणाऱ्या कर्मचाऱ्यांना त्यांनी दिलेल्या शपथपत्रानुसार खुल्या प्रवर्गातील
कर्मचारी म्हणून गणण्यात येईल व त्यास भविष्ट्यात आरक्षणाचे कोणतेही लाभ अनुज्ञेय
राहणार नाहीत.
६. सेवा नियमित झालेल्या उमेदवारांची आपापसातील सेवा ज्येष्ट्ठता, त्यांचा
तात्पुरत्या नियुक्तीचा दिनाक / नियुक्तीचा दिनांक सारखाच असल्यास त्यांची जन्म
तारीख / जन्म तारीख सारखीच असल्यास त्यांनी धारण केलेली शैक्षणिक अर्हता
संपादित केल्याचे वर्ष / शैक्षणिक अर्हतेचे वर्ष सारखेच असल्यास त्यांचे आडनावातील
अद्याक्षर या क्रमाने निश्चित करण्यात येईल.
७. सदर बदली कर्मचारी ज्या दिवशी नियमित होईल त्या दिवशी अस्तित्वात असलेले
सेवेसंबंधीचे अधिनियम, नियम व शासन निर्णय त्यांना शैक्षणिक अर्हतेची अट वगळून
लागू होतील.
८. सेवा नियमित झालेल्या उमेदवारांना राष्ट्रीय निवृत्तीवेतन योजना लागू असेल.
९. लहान कुटुंब प्रमाणपत्र, संगणक अर्हता, मराठी / हिंदी भाषा परिक्षा, वैद्यकीय
तपासणी, चारित्र्य पडताळणी इत्यादी बाबतचे तसेच नियमित शासकीय सेवकास लागू
असलेले इतर सर्वसाधारण नियम या उमेदवारांना लागू राहतील.
१०. सदर कर्मचाऱ्यांना शासकीय सेवेत सामावून घेतल्यानंतर त्यांना वर्ग-०४
च्या नियमित मंजूर पदावर नियुक्ती देण्याची कार्यवाही करण्यात यावी.
११. उपरोक्त सर्व अटी मान्य असल्याचे बंधपत्र सर्व उमेदवारांना लिखीत
स्वरुपात द्यावे लागेल. असे बंधपत्र सादर न करणाऱ्या उमेदवारांना सेवा नियमित
करण्याबाबतचा लाभ मिळणार नाही.
# Page 4
१२. सदर कर्मचाऱ्यांना शासकीय सेवेत सामावून घेतल्यानंतर सफाईगार
व्यतिरिक्त अन्य वर्ग-०४ च्या नियमित मंजूर पदावर नियुक्ती देण्याची कार्यवाही
करण्यात यावी.
२. यानुषंगाने प्रथम वर्षी होणाऱ्या रु.४८,४५,४०६/- (अठ्ठेचाळीस लाख पंच्चेचाळीस हजार
चारशे सहा फक्त ) इतक्या अतिरिक्त आवर्ती खर्चास मान्यता देण्यात येत आहे.
३. सदरचा शासन आदेश महाराष्ट्र शासनाच्या www.maharashtra.gov.in या संकेत
# Page 5
# Page 6
# Page 7
# Page 8